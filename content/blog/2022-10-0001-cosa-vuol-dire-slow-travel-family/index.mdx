---
title: Cosa vuol dire Slow travel family
description: "Vi è mai capitato di dire, dopo una o due settimane di vacanza: che peccato dover andare via, avevo appena capito questa cosa, scoperto questo posticino bellissimo!"
date: "2022-10-11"
image: "./main.jpeg"
tags:
  - slowtravel
  - family
draft: false
---

Vi è mai capitato di dire, dopo una o due settimane di vacanza: “che peccato dover andare via, avevo appen capito questa cosa, scoperto questo posticino bellissimo!”?

Viaggiare slow significa letteralmente viaggiare lentamente ed è il concetto che meglio si applica a riflettere sulla domanda fatta poco sopra.
Quando si decide di viaggiare come stile di vita l'idea di vacanza va abbandonata: non è una pausa dal lavoro o dalla scuola del proprio figlio, ma diventa un modo di vivere che include anche la quotidianita. Bisogna trovare un appartamento che risponda ad esigenze a lungo termine (ad esempio la lavatrice diventa idispensabile!), imparare a fare la spesa, trovare posti dove lavorare, cercare parco giochi e luoghi di interesse per i figli.
Tutto questo non è possibile farlo in una o due settimane e, allo stesso tempo, se dovete cercare di risparmiare per fare viaggi più lunghi difficilmente potete prendervi ferie per capire come funziona.
Quello che può sembrare quindi una cosa faticosa o con poco riposo, regala in realtà ciò che il viaggio davvero significa: entrare nella cultura, doversela cavare subito in un posto nuovo, godersi anche gli errori, il non dover per forza vedere tutto subito.

Essere una slow travel family aggiunge al fare i nomadi digitali (trovate il significato e l’approfondimento sui nostri lavori in un articolo dedicato) uno (nel nostro caso) o piu figli; per chi è genitore è facile comprendere come il viaggiare lentamente possa meglio rispondere alle esigenze dei bambini, piuttosto al dover girare un posto in poco tempo.

Come si diventa una Slow travel family? non è come quando si è soli o in coppia e ha poco a che fare con il partire all’avventura (anche se di avventure se ne vivono parecchie); necessita di grande organizzazione, pensiero rispetto all’educazione dei figli, al budget famigliare, alla riorganizzazione dei lavori per spostarli sul remoto e una buona dose di immaginazione.
Una volta organizzato tutto e partiti poi, dimenticatevi tutto quanto: un viaggio slow non risponde a nessuna aspettativa e con un figlio o più è sicuramente molto diverso dalla propria immaginazione.

Infatti, è molto meglio!
